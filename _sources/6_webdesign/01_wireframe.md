Wireframe návrh
===============

- [Website wireframe na Wikipedii](https://en.wikipedia.org/wiki/Website_wireframe)

Wireframe je jednoduchá vizuální reprezentace struktury webové stránky nebo aplikace. Je součásti procesu návrhu aplikace zejména v raných fázích vývoje. Slouží jako kostra, která ukazuje uspořádání hlavních prvků na stránce, v aplikací nebo obecně jakémkoliv softwaru, jako jsou navigace, obsahové bloky a funkční oblasti.

Wireframe pomáhá převést abstraktní koncepty do konkrétní podoby a sjednotit představu o aplikaci všem členům týmu a pochopit a diskutovat o návrhu. Wireframe se snadno upravuje na základě zpětné vazby, umožňuje identifikovat a vyřešit potenciální problémy v uživatelském rozhraní před zahájením vývoje.

Designérům umožňuje soustředit se na uživatelskou zkušenost, navigaci a vizuální koncept produktu, zatímco vývojářům poskytuje jasný přehled o požadovaných funkcionalitách a struktuře. Tento první návrh také pomáhá zodpovědět základní otázky jako:

- Jaké je cílové publikum?
- Jak reflektuji cílové publikum v designu a struktuře webu?
- Jaké jsou požadavky na design a funkcionalitu?

*atd.*



Fidelity úrovně wireframů
-------------------------

Wireframe se obvykle dělí podle úrovně zpracovaných detailů, hovoříme o tzv. **wireframe fidelity**. V návrhu se postupuje od *low-fidelity* k *high-fidelity* wireframu.

![Wireframe Fidelity](wireframe_fidelity.jpg)
*Zdroj: [Low Fidelity Wireframes vs High Fidelity Wireframes](https://mentormate.com/blog/low-fidelity-wireframes-vs-high-fidelity-wireframes/)*


### Low Fidelity

V této rané fázi jde především o rychlost a flexibilitu při návrhu. V low fidelity wireframe jde o zachycení základních strukturních prvků a funkcí, bez zbytečných detailů. Často se používá jen hrubý náčrtek s tužkou a papírem pomocí jednoduchých tvarů a symbolů.

### Mid Fidelity

V této fázi návrhu se zaměřujeme na přesnější definici uspořádání prvků obsahu. Mid fidelity wireframe je podrobnější než low fidelity, ale stále neobsahuje finální grafické prvky. Může obsahovat základní barevné schéma nebo skutečné texty, pokud jsou již dostupné.

### High Fidelity

V této fázi návrhu se zaměřujeme na detailní vizuální design, který je připravený pro implementaci. High fidelity wireframe je návrh blízký finálnímu produktu. Obsahuje kompletní grafické prvky, reálné obrázky,ikony apod. Může bý realizován v grafickém programu, specializovaném software nebo v případně webové stránky i formou statické šablony.

User Flow
---------

**User flow** je diagram nebo mapa, která znázorňuje cestu uživatele skrze webovou stránku nebo aplikaci. Ukazuje jednotlivé kroky, rozhodovací body a interakce uživatele s rozhraním. Příkladem může být třeba mapování procesu registrace, nákupu v eshopu apod. User flow tak poskytuje jasný přehled o uživatelských cestách webovou stránkou nebo aplikací pro všechny členy týmu.


Nástroje pro tvorbu wireframe
-----------------------------

- **[Papír](https://cs.wikipedia.org/wiki/Pap%C3%ADr) a [tužka](https://cs.wikipedia.org/wiki/Tu%C5%BEka)**: Ideální pro rychlé náčrtky a brainstorming v rané fázi návrhu.
- **[Balsamiq](https://balsamiq.com)**: Specializovaný nástroj pro tvorbu low a mid fidelity wireframů.
- **[Figma](https://www.figma.com)**: Online nástroj pro spolupráci s možností tvorby mid a high fidelity návrhů.
- **[Sketch](https://www.sketch.com)**: Populární mezi Mac uživateli pro tvorbu detailních designů nejen webů.

